بیستم آبان...
حوالی ظهر...
کاملا تنها. دما متغیر بین پانزده تا بیست درجه زیر صفر. و بادی بین سی تا شصت کیلومتر بر ساعت...
.
عقیده دارم انسان گاهی باید این حجم از تنهایی را تجربه کند...
.

در عین حال که خیلی هایمان از جامعه و پیامدهای منفی ارتباطات انسانی می نالیم اما چیزی درونمان مانند آهن ربا ما را به سمت اجتماع می کشاند. مغناطیسی که هر چه فاصله مان از آخرین کلنی انسانی بیشتر می شود؛ قوی تر می گردد.
با دور شدن از جامعه #احساسات درونیمان غلیط و غلیظ تر می گردند.
عشق، نفرت، خشم، حسد، ایثار و میل به همدلی، شادی و غم، دلتنگی، ناامیدی، امید، توانایی، ناتوانی و الخصوص ترس...
ترس نیروی محرکه ای می شود تا بخواهیم هر چه سریعتر به آغوش امن اجتماع بازگردیم...
تبدیل می شویم به نیای غار نشینمان، گم گشته در جنگلی تاریک که کورسوی امیدی را می جوید.
.
بگذارید بگویم ما به این تقابل محتاجیم...
گاهی باید ترس را تجسد بخشیم و وارد گفتگویی دو نفره با آن شویم.
این گفتگو از هیبتش می کاهد. چون او فاقد منطقی است که ما در دست داریم.
تنها بعد از آن در اوج تنهایی است که می توان نفسی عمیق کشید و به خود گفت؛
شاید قسمت بزرگی از میلت به تنها نبودن انتزاعی است ساخته ذهنت...
پس؛
تو برای خودت کافی هستی... لااقل در کوتاه مدت...
وقتی در افق روبرو؛ مرگ یک آبژه محتوم هست؛ چه نیازی است از هراسیدن از توهم و خیال آن؟
.
اثر تخدیر این گفتگو را شاید نه همان دم بلکه هنگامی در میایید که به آغوش گرم اجتماع بازگشته اید...
.
شما قوی تر شده اید...
.