اینشتین نسبیت خاص را مبتنی بر دو اصل ابداع کرد: 
1. **اصل نسبیت:** دستگاه‌های لخت هم‌ارز هستند و قوانین فیزیک در آن‌ها شکل یکسانی دارند. هیچ دستگاه لخت ممتازی وجود ندارد. 

2. **اصل ثابت بودن سرعت نور:** سرعت نور همواره ثابت است و مستقل است از طول موج، سرعت ناظر، و سرعت چشمه می‌باشد. هیچ سرعتی بالاتر از سرعت نور وجود ندارد.

همین دو اصل را پوانکاره  هم چند ماه قبل از اینشتین فرمول‌بندی و منتشر کرده بود. علاوه بر این، تبدیل لورنتز را هم به دست آورد. اما یک فرق اساسی میان نوشته‌های پوانکاره، که ریاضی‌دان و فیزیکدان ارشد بسیار معتبری بود و رهیافت انشتین وجود داشت. پوانکاره می‌دید که در اثر این دو اصل، همزمانی مطلق ساعتها برهم میخورد. اما ان را یک اثر مختصاتی می‌پنداشت، نه یک واقعیت فیزیکی وابسته به خواص فضا و زمان آن‌گونه که اینشتین ادعا کرد. 

امروزه می‌دانیم که این دو اصل مستقل از یکدیگر نیستند. در واقع، اصل ثابت بودن سرعت نور از اصل نسبیت نتیجه می‌شود.